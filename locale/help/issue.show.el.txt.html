<h3>Θέμα</h3>
<p>Κάθε θέμα έχει μία ή παραπάνω &laquo;πρωτοβουλίες&raquo; τις οποίες καλείστε να υποστηρίξετε, να βελτιώσετε με τις προτάσεις σας και να ψηφίσετε.</p>
<p>Δηλώνοντας το ενδιαφέρον σας για το θέμα αυξάνετε την βάση αξιολόγησης για την επίτευξη απαρτίας που απαιτείται για κάθε πρωτοβουλία. Το ενδιαφέρον σας για το θέμα θα δηλωθεί αυτόματα εάν υποστηρίξετε μια πρωτοβουλία για αυτό, αλλά δεν θα αφαιρεθεί παρά μόνο αν το επιλέξετε ρητά.</p>
<h4>Ανάθεση</h4>
<p>Μπορείτε να αναθέσετε το θέμα σε κάποιο άλλο μέλος από τις επαφές σας. Ανάθεση για το θέμα αυτό υπερισχύει πιθανής ανάθεσης για ολόκληρο τομέα ή ενότητα. Επίσης, πιθανή εντολή αυτόματης απόρριψης ισχύει μόνο στην περίπτωση που δεν συμμετάσχετε ο ίδιος στο τελικό στάδιο ψηφοφορίας και δεν γίνει εφαρμογή της ανάθεσης.</p>
<p>Εάν έχετε δηλώσει ενδιαφέρον για το θέμα, πιθανή εξερχόμενη ανάθεση σας θα ανασταλεί κατά τη διάρκεια του σταδίου συζήτησης αλλά θα είναι ενεργή κατά στην τελική ψηφοφορία.</p>
<h4>Συζήτηση</h4>
<p>Κατά το στάδιο συζήτησης (κατάσταση &laquo;Νέο&raquo; και &laquo;Συζήτηση&raquo;) είναι σημαντικό <b>να υποστηρίξετε όλες τις πρωτοβουλίες</b> οι οποίες σας βρίσκουν γενικά σύμφωνους (ή υπό ορισμένες προϋποθέσεις) και να κάνετε προτάσεις για βελτιώσεις. Μ' αυτό τον τρόπο δίνετε στους εισηγητές την ευκαιρία να βελτιώσουν το προσχέδιο συμπεριλαμβάνοντας τις προτάσεις σας.</p>
<p>Σε αυτή τη φάση σας δίνεται επίσης η δυνατότητα να ξεκινήσετε την δική σας (ανταγωνιστική) πρωτοβουλία για το θέμα και να ζητήσετε από τα μέλη να την υποστηρίξουν.</p>
<h4>Ψηφοφορία</h4>
<p>Θέματα που συμπληρώνουν την ορισμένη (από τον ισχύοντα κανονισμό) απαρτία, πηγαίνουν στο στάδιο της ψηφοφορίας. Εκεί μπορείτε να βάλετε τις πρωτοβουλίες που εγκρίνετε σε σειρά προτίμησης, ενώ για άλλες μπορείτε να απέχετε. Τέλος, μπορείτε να βάλετε με σειρά προτίμησης κι αυτές με τις οποίες διαφωνείτε.</p>
<p><b><i>Σημαντικό</i>:</b> Δεν υπάρχει λόγος να προτιμήσετε μια πρόταση που θεωρείτε κατώτερη άλλης, φοβούμενοι ότι θα &laquo;χαθεί&raquo; η ψήφος σας εξαιτίας προβλεπόμενης πλειοψηφίας μιας άλλης. Για να το θέσουμε απλά, το σύστημα ψηφοφορίας λαμβάνει πλήρως υπόψη του τις προτιμήσεις σας ώστε όταν η πρώτη σας προτίμηση δεν έχει πιθανότητες, η ψήφος σας μετριέται εξ' ολοκλήρου προς την πρώτη σας εναλλακτική, μετά στην δεύτερη, κ.ο.κ.</p>
<p>Για πληροφορίες σχετικά με την εκλογική διαδικασία που χρησιμοποιείται δείτε: <a href="https://en.wikipedia.org/wiki/Schulze_method">https://en.wikipedia.org/wiki/Schulze_method</a></p>
